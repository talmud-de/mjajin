Chapter 10  

Verse 1  

<b>וישם המלך אחשורוש מס על הארץ ואיי הים.</b> משונה אחשורוש זה מכל אחשורוש האמורים בכל המגילה זו ונכתב חסר בלא וי"ו להורות שפירוש משונה מכל דברי ההגדה שהבאנו לעיל. אחשורוש הוא הקדוש ברוך הוא שאחרית וראשית שלו (על פי רעיון מהזוהר ח"ג רע"מ) ואמר שהמלך זה שם מס על הארץ והוא העדר הכרוך על כל יושבי הארץ ואיי הים להיות שכל הוה נפסד, ומותר האדם מן הבהמה אין, לולי הטוב המקווה לו בעולם הבא (כמבואר בסנהדרין צ"ח ע"א), והוא אמרו וכל מעשה תקפו וגבורתו של אדם כתוב בדברי הימים למלכי פרס ומדי (רמז לספרי חיים ומוות הנזכרים בר"ה ט"ז ע"ב) והמה ספרי הזכרונות שכותבין בהן דרכי בני אדם לתת לאיש כדרכיו כאמרם ז"ל (עיין אבות ב:א) וכל מעשיו בספר נכתבים והמה ספרי פרס ומדי כמו שבארתי שתוף פרס ומדי ריש המגילה שהם רומזים על השכר המקווה לעתיד (כדברי הגר"א בפירושו לאסתר) ואמר שכל זו גרם לאדם להיות.  

Verse 3  

<b>כי מרדכי היהודי משנה למלך.</b> כאשר ביארנו כל זה למעלה שמרדכי משנה של מלך והמלך על פיו יצא ויבא (עיין מגילה ט"ז ע"ב), ואמר כי הוא רצוי לרוב אחיו דורש טוב לעמו כמו שאמרו ז"ל (ברכות י"ז ע"ב) כל העולם ניזון בשביל חנינא בני וצדיק יסוד עולם (משלי י:כ"ה, זוהר ח"א קע"א) ובזו דורש טוב לעמו ודובר שלום לכל זרעו, כמו לא ראיתי צדיק נעזב וזרעו מבקש לחם (תהלים ל"ז:כ"ה, עיין ברכות ל"ה ע"ב).  
תם ונשלם  
 תם ונשלם שבח לא-ל בורא עולם שסייעני עד הלום, והוא יחייני ויזכני לפרש המגילות כלם. מה שראיתי לפרש בזו המגילה. בעזר נורא תהילה. יתעלה שמו לדור דורים, שלחתי בימי פורים למנה. לאב"י ישראל ראש עדת מי מנה. הוא גבור בגבורים. הרוצה לבחון דברי צריך ללמוד טבעיות ואלהיות והמחקרו הוא כדור דורים. בשם הבורא יש מאין. נשלמה מלאכת מחיר יין.  